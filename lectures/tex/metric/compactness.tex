\chapter{Компактні метричні простори}

\section{Зв'язки між видами компактності}

\begin{definition}
Нехай~$A$~--- деяка множина в метричному
просторі~$(X, \rho)$ і~$\epsilon$~--- деяке додатне число. Множина~$B$
із цього простору називається \vocab{$\epsilon$-сіткою для множини~$A$},
якщо~$\forall x \in A$~$\exists y \in B$: $\rho(x, y) < \epsilon$.
\end{definition}

\begin{definition}
Множина~$A$ називається \vocab{цілком обмеженою},
якщо для неї при довільному~$\epsilon > 0$ існує скінченна~$\epsilon$-сітка.
\end{definition}

\begin{theorem}
[Хаусдорф] Нехай~$(X, \rho)$--- метричний
простір. Наступні твердження є еквівалентними.
\begin{enumerate}
\item $(X, \rho)$~--- компактний;
\item $(X, \rho)$~--- повний і цілком обмежений;
\item із довільної післідовності точок простору~$(X, \rho)$
можна вибрати збіжну підпослідовність
(\vocab{секвенціальна компактність});
\item довільна нескінченна підмножина в~$X$ має хоча б одну
граничну точку (\vocab{зліченна компактність}).
\end{enumerate}
\end{theorem}

\begin{proof}~$1 \implies 2 \implies 3 \implies 4 \implies 1$.

Покажемо, що~$1 \implies 2$. Нехай~$(X, \rho)$~--- компактний
простір. Покажемо його повноту. Нехай~$\{x_n\}$ ---
фундаментальна послідовність в~$X$. Покладемо
$A_n = \{x_n, x_{n + 1}, \dots\}$ і~$B_n = \closure A_n$. Оскільки система~$\{B_n\}$ є
центрованою системою замкнених підмножин, то
$\Bigcap_{i = 1}^\infty B_i$ ---
непорожня множина. Нехай~$x_0 \in \Bigcap_{i = 1}^\infty B_i$. Тоді
\begin{equation*}
    \forall \epsilon > 0 \forall N > 0 \exists n > N: \rho(x_0, x_n) < \epsilon
\end{equation*}
\begin{equation*}
    \forall \epsilon > 0 \exists N > 0 \forall n, m > N: \rho(x_n, x_m) < \epsilon
\end{equation*}
\begin{equation*}
    \forall \epsilon > 0 \exists N > 0 \forall n, m > N:
    \rho(x_0, x_m) \le \rho(x_0, x_n) + \rho(x_n, x_m) < 2 \epsilon.
\end{equation*}

З цього випливає, що
\begin{equation*}
    x_0 = \lim_{n \to \infty} x_n \in X.
\end{equation*}

Отже, $(X, \rho)$~--- повний простір.
Припустимо тепер, що простір~$(X, \rho)$ не є цілком
обмеженим. Інакше кажучи, припустимо, що існує таке
число~$\epsilon_0$ таке, що в~$X$ немає скінченної~$\epsilon_0$-сітки.
Візьмемо довільну точку~$x_1 \in X$.
\begin{enumerate}
    \item $\exists x_2 \in  X$: $\rho(x_1, x_2) > \epsilon_0$.
    Інакше точка~$x_1$ утворювала б~$\epsilon_0$-сітку в~$X$.

    \item $\exists x_3 \in  X$: $\rho(x_1, x_3), \rho(x_2, x_3) > \epsilon_0$.
    Інакше точки~$x_1, x_2$ утворювали б~$\epsilon_0$-сітку в~$X$.

    \dots

    \item[$n$.]~$\exists x_{n + 1} \in  X$: $\rho(x_i, x_{n + 1}) > \epsilon_0$,
   ~$i = 1, 2, \dots, n$.
    Інакше точки~$x_1, x_2, \dots, x_n$ утворювали б~$\epsilon_0$-сітку в~$X$.
    
    \dots
\end{enumerate}

Таким чином, ми побудували послідовність~$\{x_n\}$, яка не є
фундаментальною, а, отже, не має границі. З цього
випливає, що кожна із множин~$A_n = \{x_n, x_{n +1}, \dots\}$, які
утворюють центровану систему, є замкненою. Їх перетин є
порожнім. Це протирічить компактності простору~$(X, \rho)$ .

Покажемо, що~$2 \implies 3$. Нехай~$\{x_n\}$~--- послідовність
точок~$X$.
\begin{enumerate}
\item Виберемо в~$X$ скінченну~$1$-сітку і побудуємо навколо
кожної з точок, що її утворюють, кулю радіуса~$1$:
$S_i(a_i, 1)$, $i = 1, \dots, N_1$. Оскільки~$X$ є цілком обмеженою,
\begin{equation*}
    \Bigcup_{i = 1}^{N_1} S_i(a_i, 1) = X.
\end{equation*}

З цього випливає, що принаймні одна куля, скажімо,
$S_1$, містить нескінченну підпослідовність~$\{x_n^{(1)}\}_{n = 1}^\infty$
послідовності~$\{x_n\}$.

\item Виберемо в~$X$ скінченну~$\frac{1}{2}$-сітку і побудуємо навколо
кожної з цих точок, що її утворюють кулю радіуса~$\frac{1}{2}$:
$S_i(b_i, \frac{1}{2})$, $i = 1, 2, \dots, N_2$. Оскільки множина~$X$ є цілком
обмеженою,
\begin{equation*}
    \Bigcup_{i = 1}^{N_2} S_i(b_i, \tfrac{1}{2}) = X.
\end{equation*}

З цього випливає, що принаймні одна куля, скажімо,
$S_2$, містить нескінченну підпослідовність~$\{x_n^{(2)}\}_{n = 1}^\infty$
послідовності~$\{x_n^{(1)}\}_{n = 1}^\infty$.

\dots

\item[$m$.] Виберемо в~$X$ скінченну~$\frac{1}{m}$-сітку і побудуємо
навколо кожної з цих точок, що її утворюють кулю
радіуса~$\frac{1}{m}$: $S_i(c_i, \frac{1}{m})$, $i = 1, 2, \dots, N_m$. Оскільки
множина~$X$ є цілком обмеженою,
\begin{equation*}
    \Bigcup_{i = 1}^{N_m} S_i(c_i, \tfrac{1}{m}) = X.
\end{equation*}

З цього випливає, що принаймні одна куля, скажімо,
$S_m$, містить нескінченну підпослідовність~$\{x_n^{(m)}\}_{n = 1}^\infty$
послідовності~$\{x_n^{(m - 1)}\}_{n = 1}^\infty$.

\dots
\end{enumerate}

Продовжимо цей процес до нескінченності.
Розглянемо діагональну послідовність~$\{x_n^(n)\}_{n = 1}^\infty$. Вона є
підпослідовністю послідовності~$\{x_n\}_{n = 1}^\infty$. Крім того, при
$m \ge n_0$: $x_m^{(m)} \in \{x_n^{(n_0)}\} \subset S_{n_0}$.
Це означає, що~$\{x_n^{(n)}\}$ є
фундаментальною і внаслідок повноти~$(X, \rho)$ має границю.

Твердження~$3 \implies 4$ є тривіальним, оскільки із довільної
нескінченної множини можна виділити зліченну множину
$\{x_n\}_{n = 1}^\infty$, яка внаслідок секвенціальної компактності містить
збіжну підпослідовність: $\{x_{n_k}\}_{k = 1}^\infty \to x_0 \in X$.

Покажемо тепер, що~$4 \implies 1$. Для цього спочатку
доведемо, що множина~$X$ є цілком обмеженою, тобто в ній
для довільного числа~$\epsilon > 0$ існує~$\epsilon$-сітка. Якщо б це було не
так, то застосувавши той же прийом, що і на етапі~$1 \implies 2$, ми
побудували б послідовність~$\{x_n\}_{n = 1}^\infty$, яка не має граничних
точок, оскільки вона не є фундаментальною. Для кожного~$n$
побудуємо скінченну~$\frac{1}{n}$-сітку і розглянемо об’єднання всіх
таких сіток. Воно є щільним і не більше ніж зліченним.
Таким чином, простір~$(X, \rho)$ є сепарабельним, отже, має
зліченну базу.

Для того щоб довести компактність простору, що має
зліченну базу, достатньо перевірити, що із будь-якого
зліченного (а не довільного нескінченного) відкритого
покриття можна виділити скінченне підпокриття.
Припустимо, що~$\{U_\alpha\}$~--- довільне покриття простору
$(X, \rho)$ , а~$\{V_n\}$~--- його зліченна база. Кожна точка~$x \in X$
міститься в деякому~$U_\alpha$. За означенням бази знайдеться
деяке~$V_i \in \{V_n\}$ таке, що~$x \in V_i \subset U_\alpha$. Якщо кожній точці
$x \in X$ поставити у відповідність окіл~$V_i \in \{V_n\}$, то
сукупність цих околів утворить зліченне покриття
множини~$X$.

Залишилося довести, що із довільного зліченного
відкритого покриття множини~$X$ можна вибрати скінченне
підпокриття. Для цього достатньо довести еквівалентне
твердження для замкнених підмножин, що утворюють
зліченну центровану систему.

Нехай~$\{F_n\}_{n = 1}^\infty$~--- центрована система замкнених
підмножин~$X$. Покажемо, що
\begin{equation*}
    \Bigcap_{n = 1}^\infty F_n \ne \emptyset.
\end{equation*}

Нехай~$\Phi_n = \Bigcap_{k = 1}^n F_k$. Ясно, що множини~$\Phi_n$ є замкненими і
непорожніми, оскільки система~$\{F_n\}_{n = 1}^\infty$ є центрованою, і
\begin{equation*}
    \Phi_1 \supset \Phi_2 \supset \dots, \quad
    \Bigcap_{n = 1}^\infty \Phi_n = \Bigcap_{n = 1}^\infty F_n.    
\end{equation*}

Можливі два випадки.
\begin{enumerate}
\item Починаючи з деякого номера
\begin{equation*}
    \Phi_{n_0} = \Phi_{n_0 + 1} = \dots = \Phi_{n_0 + k} = \dots
\end{equation*}

Тоді
\begin{equation*}
    \Bigcap_{n = 1}^\infty F_n = \Bigcap_{n = 1}^\infty \Phi_n = \Phi_{n_0} \ne \emptyset.
\end{equation*}

\item Серед~$\Phi_n$ є нескінченно багато попарно різних.
Достатньо розглянути випадок, коли всі вони
відрізняються одна від одної. Нехай~$x_n \in \Phi_n \setminus \Phi_{n + 1}$.
Тоді послідовність~$\{x_n\}$ є нескінченною множиною
різних точок із~$X$ і, внаслідок уже доведеного факту
(зліченна компактність), має хоча б одну граничну
точку~$x_0$. Оскільки~$\Phi_n$ містить всі точки~$x_n, x_{n + 1}, \dots$ то
$x_0$~--- гранична точка для кожної множини~$\Phi_n$ і
внаслідок замкненості~$\Phi_n$
\begin{equation*}
    \forall n \in \NN: x_0 \in \Phi_n.
\end{equation*}

Отже,
\begin{equation*}
    x_0 \in \Bigcap_{n = 1}^\infty \Phi_n = \Bigcap_{n = 1}^\infty F_n,
\end{equation*}
тобто~$\Bigcap_{n = 1}^\infty F_n$ є непорожнім. \qedhere
\end{enumerate}
\end{proof}

\section{Література}

\begin{enumerate}[label={[\arabic*]}]
\item \textbf{Садовничий~В.~А.}
Теория операторов /
В.~А.~Садовничий ---
М.: Изд-во Моск. ун-та, 1986 (стр.~49--51).
\end{enumerate}